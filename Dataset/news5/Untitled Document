മധ്യകേരളത്തിൽ ട്രെയിൻ ഗതാഗതം തടസപ്പെട്ടു


        കൊച്ചി: ആലുവാ പാലത്തിനൊപ്പം ജലനിരപ്പ് ഉയർന്നതോടെ മധ്യകേരളത്തിൽ ട്രെയിൻ ഗതാഗതം തടസപ്പെട്ടു. എറണാകുളത്തിനും തൃശൂരിനുമിടയിൽ റെയിൽഗതാഗതം നിർത്തി. നിരവധി ട്രെയിനുകൾ വിവിധ സ്റ്റേഷനുകളിൽ നിർത്തിയിട്ടിരിക്കുന്നു. നൂറുകണക്കിന് യാത്രക്കാർ കുടുങ്ങിക്കിടക്കുകയാണ്. പാസഞ്ചറുകൾ ഉൾപ്പടെ നിരവധി ട്രെയിനുകൾ റദ്ദാക്കി. തെക്കൻ കേരളത്തിലും ട്രെയിൻ ഗതാഗതം തടസപ്പെട്ടു. തിരുവനന്തപുരം-നാഗർകോവിൽ, കൊല്ലം-ചെങ്കോട്ട പാതകളിൽ മണ്ണിടിച്ചിൽ മൂലം ട്രെയിൻ ഗതാഗതം നിർത്തിവെച്ചിരിക്കുകയാണ്.
