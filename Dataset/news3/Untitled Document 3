കല്യാണം കഴിഞ്ഞെന്ന് രാഹുൽ ഗാന്ധി
ഹൈദരാബാദ് : തന്റെ കല്യാണം കഴിഞ്ഞെന്ന് കോൺഗ്രസ് അദ്ധ്യക്ഷൻ രാഹുൽ ഗാന്ധി. താൻ കല്യാണം കഴിച്ചത് കോൺഗ്രസിനെയാണെന്ന് അദ്ദേഹം ഹൈദരാബാദിൽ മാദ്ധ്യമങ്ങളോട് പറഞ്ഞു. വിവാഹം സംബന്ധിച്ച ചോദ്യങ്ങളോട് പ്രതികരിക്കുകയായിരുന്നു അദ്ദേഹം.

അതേസമയം നരേന്ദ്രമോദി 2019 ൽ പ്രധാനമന്ത്രിയാകില്ലെന്ന് രാഹുൽ വ്യക്തമാക്കി. 230 സീറ്റുകൾ പോലും ബിജെപിക്ക് ലഭിക്കില്ല. പിന്നെങ്ങനെയാണ് പ്രധാനമന്ത്രിയാകുന്നത്. അതേസമയം 2019 ൽ ബിജെപി ഇതരകക്ഷികൾക്ക് ഭൂരിപക്ഷം ലഭിച്ചാൽ ആരു പ്രധാനമന്ത്രിയാകുമെന്ന ചോദ്യത്തിൽ നിന്ന് രാഹുൽ ഗാന്ധി ഒഴിഞ്ഞുമാറി.

ആന്ധ്രയിൽ കോൺഗ്രസ് മെച്ചപ്പെട്ടു വരികയാണ് . തെലങ്കാനയിൽ സമാന മനസ്കരുമായി സഖ്യമുണ്ടാക്കും. രാജ്യത്ത് ആൾക്കൂട്ട അതിക്രമങ്ങൾ ഏറിവരുന്നെന്നും ന്യൂനപക്ഷങ്ങൾക്ക് ആശങ്കയുണ്ടെന്നും രാഹുൽ അവകാശപ്പെട്ടു. മോദിസർക്കാർ വാഗ്ദാനങ്ങളൊന്നും പാലിച്ചിട്ടില്ല., 2019 ൽ മോദി തോൽക്കുമെന്ന് ഉറപ്പാണെന്നും അദ്ദേഹം വ്യക്തമാക്കി.
