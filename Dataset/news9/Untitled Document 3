ജെഎന്‍യു വിദ്യാര്‍ത്ഥി നേതാവ് ഉമര്‍ ഖാലിദിനു നേരെ വധശ്രമം.

ദില്ലി: ജെഎന്‍യു വിദ്യാര്‍ത്ഥി നേതാവായ ഉമര്‍ ഖാലിദിന് നേരെ വെടിവെയ്ക്കാന്‍ ശ്രമം. ദില്ലിയിലെ കോണ്‍സ്റ്റിറ്റ്യൂഷന്‍ ക്ലബിന് സമീപത്ത് വച്ച് അജ്ഞാതനായ വ്യക്തിയാണ് ഉമര്‍ ഖാലിദിന് നേരെ വെടിയുതിര്‍ത്തത്. അപകടത്തില്‍ പരുക്ക് പറ്റാതെ ഉമര്‍ ഖാലിദ് രക്ഷപ്പെട്ടു. അക്രമിയെ പിടികൂടാന്‍ സാധിച്ചിട്ടില്ല.

സംഭവസ്ഥലത്തു നിന്നും തോക്ക് കണ്ടെടുത്തതായി പൊലീസ് പറഞ്ഞു. സംഭവത്തില്‍ പൊലീസ് അന്വേഷണം ആരംഭിച്ചിട്ടുണ്ട്. ക്ലബില്‍ ഒരു സെമിനാറില്‍ പങ്കെടുക്കാനായിരുന്നു ഉമര്‍ ഖാലിദ് എത്തിയത്.


