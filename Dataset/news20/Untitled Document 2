‘മീശ’ നിരോധിക്കാനാവില്ല; നോവല്‍ നിരോധിക്കണമെന്ന ഹര്‍ജി തള്ളി

എസ് ഹരീഷിന്‍റെ നോവല്‍ മീശ നിരോധിക്കാനാവില്ലെന്ന് കോടതി മീശ കേസില്‍ ഹര്‍ജി തള്ളി. എ‍ഴുത്തുകാരന്‍റെ സ്വാതന്ത്ര്യത്തില്‍ കൈകടത്താന്‍ ക‍ഴിയില്ലെന്നും സുപ്രീം കോടതി പറഞ്ഞു.
എ‍ഴുത്തുകാരന്‍റെ ഭാവനയേയും സൃഷ്ടിയേയും ബഹുമാനിക്കുകയാണ് വേണ്ടതെന്നും കോടതി. കോടതി വിധിയില്‍ സന്തോഷമുണ്ടെന്നും ഭരണഘടനയിലും നിയമ സംവിധാനത്തിലും വിശ്വാസമുണ്ടെന്ന് എസ് ഹരീഷ് പ്രതികരിച്ചു.

നോവലിന്‍റെ ഒരുഭാഗം മാത്രമെടുത്തല്ല വായിക്കേണ്ടതെന്നും കോടതി അഭിപ്രായപ്പെട്ടു. നോവലിലെ പരാമര്‍ശങ്ങള്‍ ഹിന്ദുത്വ സംസ്കാരത്തെ അവഹേളിക്കുന്ന പരാമര്‍ശമുണ്ടെന്ന് പറഞ്ഞ് ഹിന്ദുത്വ സംഘടനകള്‍ എ‍ഴുത്തുകാരനും നോവലിനും എതിരെ രംഗത്തെത്തിയിരുന്നു.
