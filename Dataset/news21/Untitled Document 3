ഡല്‍ഹിയില്‍ മൂന്ന് ലക്ഷം പേര്‍ പങ്കെടുക്കുന്ന കര്‍ഷക മാര്‍ച്ച് .
ന്യൂഡല്‍ഹി: കേന്ദ്ര സര്‍ക്കാര്‍ നിലപാടുകള്‍ക്കെതിരെ ഡല്‍ഹിയില്‍ മൂന്ന് ലക്ഷത്തോളം കര്‍ഷകര്‍ പങ്കെടുക്കുന്ന മാര്‍ച്ച് ആരംഭിച്ചു. ഇടതുപക്ഷ സംഘടനകളുടെ നേതൃത്വത്തിലാണ് മാര്‍ച്ച് നടക്കുന്നത്. കിസാന്‍ സംഘര്‍ഷ് റാലി എന്ന പേരില്‍ നടക്കുന്ന മാര്‍ച്ച് രാവിലെ എട്ടരയോടെ രാംലീല മൈതാനത്ത് നിന്ന് ആരംഭിച്ചു. പാര്‍ലമെന്റ് സ്ട്രീറ്റിലേക്കാണ് മാര്‍ച്ച് നടത്തുന്നത്. 
ചരിത്രത്തില്‍ ആദ്യമായാണ് തൊഴിലാളികള്‍, കര്‍ഷകര്‍, കര്‍ഷകത്തൊഴിലാളികള്‍ എന്നീ സമൂഹത്തിലെ നിര്‍ണായ ഉത്പാദക ശക്തികള്‍ സംയുക്തമായി ഇത്തരമൊരു റാലി സംഘടിപ്പിക്കുന്നതെന്ന് കിസാന്‍സഭ, സിഐടിയു നേതാക്കള്‍ പറഞ്ഞു. 
മഹാരാഷ്ട്രയെ വിറപ്പിച്ച കര്‍ഷകറാലിയില്‍ പങ്കെടുത്തവരടക്കം ഡല്‍ഹിയില്‍ എത്തിചേര്‍ന്നിട്ടുണ്ട്. കേരളത്തില്‍ നിന്ന് അമ്പതിനായിരത്തോളം പേരാണ് റാലിയില്‍ ങ്കെടുക്കാനെത്തിയിരിക്കുന്നത്. കര്‍ഷകരേയും തൊഴിലാളികളേയും ബാധിക്കുന്ന 15 ആവശ്യങ്ങള്‍ മുന്‍നിര്‍ത്തിയാണ് റാലി നടത്തുന്നത്.കാര്‍ഷിക കടങ്ങള്‍ എഴുതി തള്ളുക, വിലക്കയറ്റം തടയുക തുടങ്ങിയവയാണ് കര്‍ഷകരുടെ ആവശ്യങ്ങള്‍.



