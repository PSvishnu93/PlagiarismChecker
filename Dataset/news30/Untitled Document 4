'വിദ്യാർഥികളുടെ ഗ്രേസ്മാർക്ക് നഷ്ടമാക്കരുത്'; ആഘോഷങ്ങളില്ലാതെ കലോൽസവം നടത്തും.

ആഘോഷങ്ങളില്ലാതെ സ്കൂള്‍ കലോല്‍സവം നടത്താന്‍  സര്‍ക്കാര്‍ തീരുമാനം.  വിദ്യാര്‍ഥികള്‍ക്ക് ഗ്രേസ് മാര്‍ക്ക് നഷ്ടമാകരുതെന്ന് വ്യക്തമാക്കി   കലോല്‍സവ നടത്തിപ്പിനുളള നടപടികള്‍ക്ക്  മുഖ്യമന്ത്രി തത്വത്തില്‍ അംഗീകാരം നല്‍കി.  കലോല്‍സവം നടത്തണമെന്ന്  ആവശ്യവുമായി   സൂര്യ കൃഷ്ണമൂര്‍ത്തി  മലയാള മനോരമയില്‍ എഴുതിയ ലേഖനത്തോട് മുഖ്യമന്ത്രി പ്രതികരിക്കുകയായിരുന്നു.
ആഘോഷമില്ലാതെ സ്കൂൾ കലോൽസവം നടത്തി കുട്ടികൾക്കു ഗ്രേസ് മാർക്ക് ലഭ്യമാക്കുന്ന കാര്യം അടിയന്തരമായി പരിശോധിച്ചു നടപടി സ്വീകരിക്കുമെന്നു മന്ത്രി ഇ.പി.ജയരാജൻ അറിയിച്ചിരുന്നു. സർക്കാർ തലത്തിലുള്ള ആഘോഷങ്ങൾ ഒരു വർഷത്തേക്കു വിലക്കിയ ഉത്തരവിൽ മാറ്റമില്ലെന്നും അദ്ദേഹം പറഞ്ഞു. കലോൽസവം നടത്തിപ്പിനോട് അധ്യാപകസംഘടനകൾ വിയോജിപ്പ് പ്രകടിപ്പിച്ചിരുന്നു.
