പിടിച്ചെടുക്കുമോ ബിജെപി മണ്ഡലം; കനയ്യ കുമാര്‍ ലോക് സഭ തിരഞ്ഞെടുപ്പില്‍ മത്സരിക്കും
ദില്ലി: ജെഎന്‍യു വി​ദ്യാ​ർ​ഥി യൂ​ണി​യ​ൻ നേ​താ​വായിരുന്ന ക​ന​യ്യ​കു​മാ​ർ പൊതു തിരഞ്ഞെടുപ്പില്‍ മത്സരിക്കുന്നു. 2019 ലോ​ക് സ​ഭാ തെ​ര​ഞ്ഞെ​ടു​പ്പി​ൽ കനയ്യയെ മത്സരിപ്പിക്കാന്‍ ധാരണയായതായി റിപ്പോര്‍ട്ട്. സ്വദേശമായ ബി​ഹാ​റി​ലെ ബേ​ഗു​സാ​രാ​യി​ൽ​ നി​ന്നാ​കും കനയ്യ ജനവിധി തേടുക.

ബിഹാറില്‍ ബിജെപിക്കെതിരായ വിശാലസഖ്യത്തിന്‍റെ ഭാഗമായാകും സിപിഐക്കുവേണ്ടി ജെഎന്‍യു നേതാവ് പോരാട്ടത്തിനിറങ്ങുക. സിപിഐ നേതൃത്വം കനയ്യയുടെ സ്ഥാനാര്‍ത്ഥിത്വം ഏറെക്കുറെ സ്ഥിരീകരിച്ചിട്ടുണ്ട്. ബിജെപി സിറ്റിംഗ് സിറ്റാണ്  ബേഗുസാര.

കോ​ണ്‍​ഗ്ര​സ്, ആ​ർ​ജെ​ഡി പിന്തുണയോടെ ബിജെപി സ്ഥാനാര്‍ഥിയെ മലര്‍ത്തിയടിക്കാമെന്നാണ് സിപിഐയുടെ പ്രതീക്ഷ. ആ​ർ​ജെ​ഡി​യു​ടെ ത​ൻ​വീ​റിനെ 58,000 ലേറെ വോട്ടിനാണ് ബിജെപിയിലെ ഭോ​ല​സിം​ഗ് കഴിഞ്ഞ തവണ പരാജയപ്പെടുത്തിയത്. സിപിഐ സ്ഥാനാര്‍ഥി ഇവിടെ രണ്ട് ലക്ഷത്തിനടുത്ത് വോട്ട് പിടിച്ചിരുന്നു. ഇത് കനയ്യയ്ക്ക് വിജയപ്രതീക്ഷ നല്‍കുന്ന ഘടകമാണ്.

