ഐക്യരാഷ്ട്രസഭ മുന്‍ സെക്രട്ടറി ജനറല്‍ കോഫി അന്നന്‍ അന്തരിച്ചു
ബേണ്‍ > ഐക്യരാഷ്ട്രസഭ മുന്‍ സെക്രട്ടറി ജനറലും നോബല്‍ സമ്മാന ജേതാവുമായ  കോഫി അന്നന്‍ (80) അന്തരിച്ചു. ബന്ധുക്കളാണ് മരണവിവരം അറിയിച്ചത്. സ്വിറ്റ്‌സര്‍ലന്‍ഡിലെ ആശുപത്രിയില്‍ വെച്ചായിരുന്നു അന്ത്യം. മരണസമയത്ത് ഭാര്യ നേന്‍, മക്കളായ അമ, കോജോ, നിന എന്നിവര്‍ സമീപമുണ്ടായിരുന്നു.

1938 ഏപ്രില്‍ എട്ടിന് ഘാനയിലെ കുമസിയില്‍ ജനിച്ച കോഫി അന്നന്‍ ഐക്യരാഷ്ട്രസഭയുടെ ഏഴാം സെക്രട്ടറി ജനറലായിരുന്നു. 1997 ജനുവരി മുതല്‍ 2006 ഡിസംബര്‍ സെക്രട്ടറി ജനറല്‍ ആയിരുന്നത്. ഘാനയില്‍നിന്നുള്ള നയതന്ത്ര ഉദ്യോഗസ്ഥനായിരുന്നു കോഫി അന്നാന്‍. 2001ലാണ് അദ്ദേഹം നോബല്‍ സമ്മാനത്തിന് അര്‍ഹനായത്.

